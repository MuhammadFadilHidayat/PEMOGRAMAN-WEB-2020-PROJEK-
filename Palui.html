<!DOCTYPE html>
<html>

<head>
    <title>Kalambu Burung</title>
    <link rel="stylesheet" href="style.css">
</head>

<body>
    <nav>
        <a href="../../Daftar isi/Project 2/index.html">Daftar isi</a>
        <a href="../../Cover/Cover.html">Home</a>
    </nav>
    <div class="title">
        <img src="2703-palui_20180326_235538.jpg" alt="PALUI">
        <h1>
            Kalambu Burung
        </h1>
        <h3>
            5 Jan 2019
        </h3>
    </div>
    <div class="content">
        PALUI paling katuju baharaguan binatang. Parnah inya baharaguan hayam wan itik, ada pang sampai dua puluh ikung
        banyaknya. Karna kadada baisian halaman ganal maka diulahakannya kandang di bawah barumahan. Tiap baisukan
        dibukakannya lawangnya lalu hayam wan itiknya itu bacari makan saurang lalu kamariannya hayam wan itik itu pasti
        bulikan lalu masuk kandang.

        Tapi salawas bainguan hayam wan itik di bawah barumahan itu, inya rancak bahualan wan bininya. Bininya kada
        katuju mancium bau tahi hayam nang naik ka atas abahkan rancak masuk sampai ka kalambu.

        "Sabaiknya ikam bakalah haja wan bini ikam Lui ai, karna kautuhan rumah tangga itu labih panting dari pada
        hobi," ujar Garbus manasihati. "Dari pada bini ikam haur bamamai lalu jadi kalahi, labih baik ikam ampih haja
        baharaguan hayam wan itik itu," ujar Garbus.
        <br>
        "Jadi imbah ikam ampih baharaguan hayam wan itik, lalu napa gantinya?" ujar Palui.

        "Biarpun kada bamudal banyak, cucubaan haja jadi pamburung," ujar garbus.

        "Wah, pamburung itu harus gancang mudalnya Bus ai, aku kada sanggup," ujar Palui

        "Sudah kuduga ikam pasti salah tangguh, musti mamadahakan pamburung angguta Gapensi. Maksud aku itu maharagu
        macam-macam burung, baik gasan dijual, dihintaluakan atawa gasan basaung," ujar garbus.

        "Ooooooo...... pamburung itukah. Wayahini gawian itu baik banar karna wayah rami urang basaung wan ba-adu bunyi
        burung," ujar Palui.

        "Kaina aku injami kaset gasan malatih burung banyanyi. Ada lagu dangdut, karoncong dan ada jua lagu rok-rok,"
        ujar Garbus.
        <br>
        Akhirnya Palui bainguan burung gasan diadu bunyi. Ada nang ngarannya burung murai batu, burung cucakruwo wan
        macam-macam lagi jenisnya.

        "Nangkaya apa Lui burung ikam? Aku dangar ikam kada ngalang-ngalang manukar, puluhan ikung sakaligus. Bulihlah
        aku umpat malihat?" ujar Garbus

        "Burung nang kulatih banyanyi gasan ba-adu bunyi itu kurungannya kuandak di balakang rumah karna kada bulih
        taganggu wan bunyi lainnya. Kalu ikam handak malihat ayu kita kabalakangan," ujar Palui mambawai Garbus. Imbah
        sampai dibalakang rumah, Garbus malihat puluhan buah kurungan burung Palui. Samunyaan dikalubuti wan kain.

        "Rupanya ikam sudah pintar baharaguan burung, kada usah aku padahi lagi," ujar Garbus.
        <br>
        "Hiih, Ku kalambui supaya burung itu tapusat pikirannya wan lagu dan kada tapangaruh suara atawa pamandangan
        luar," sahut Palui.

        "Baik banar kalambu panutup kurungannya ini, macam-macam balang dan putungan kainnya. Di mana ikam mamasan dan
        manjahitnya maka pas banar wan kurungannya," ujar Garbus.

        "Huusss...... jangan nyaring batakun kalambunya. Karna kalambu-kalambu kurungan burung itu adalah baju rok
        biniku," ujar Palui sambil mambari tanda jangan bapander nyaring.
        <br>
        "Waahhhhh, pantas haja kudangar ikam wan bini ikam masih haja bahualan. Malah wayah ini bilang handak saban
        hari. Rupanya baju rok bini ikam nang ikam pakai gasan mangalambui burung," ujar Garbus bakuling kapala.


    </div>
    <div class="navigation">
        <a href="../../Palui 1/File/Palui.html"><img src="../../Palui 1/File/Group 3.svg" alt=""></a>
        <a href="../../Palui 3/File/palui.html"><img src="../../Palui 1/File/Group 1.svg" alt=""></a>

    </div>

    <body>

</html>